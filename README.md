Videoigre
Tijekom godina razvijao se svijet tehnologije, zajedno s tim razvijale su se i video igre koje su se s vremenom počele poboljšavati i postajati sve popularniji izvor zabave u današnje vrijeme. U početku video igre su bile jednostavne i za jednog igrača, s ulaganjem sve većeg truda u njihovo razvijanje postale su kompleksnije i povezivale sve veći broj igrača. Osim računala videoigre se igraju i pomoću igraćih konzola priključenih na monitor ili TV.(wikipedia, https://sh.wikipedia.org/wiki/Videoigra).


Povijest videoigara
Povijest videoigara počinje 1948.godine kada je  Thomas T. Goldsmith patentirao svoju ideju videoigre. 1958. godine nastala je prva videoigra koja je nazvana Tennis for two (Tenis za dvoje) bila je predstavljena javnosti, točnije posjetiteljima Brookhaven labaratorija. 
Nakon godinu dana prikazana je naprednija verzija igre koja je imala veći ekran i novitete u kretanju loptice. Nakon nekog vremena 1961.godine stvorena je i prva računalna igra Spacewar koju su osmislila dva studenta. Glavni problem te igre bilo je ograničenje u njezinoj instalaciji. Mogla se igrati samo u ranim jutarnjim satima kada računala na kojim je instalirana nisu obavljala druge zadatke. 5 godine nakon nastala je igra koja se mogla igrati na običnoj televiziji, a zvala se Chase. Par godina kasnije nastao je i pištolj kao prvi oblik analognog joysticka. Sedamdesetih godina počinje uspon arkadnih videoigara koje su se igrale na strojevima na žetone. 
Početkom osamdesetih godina s početkom proizvodnje videokonzola koje su mogla pogoniti više videoigara počeo je i porast proizvođača igara. S tim porastom i prebrzog razvoja dolazi do bankrota brojnih prodavača i proizvođača. 
Nakon što se na tržištu 90ih godina pojavila grafička kartica Voodoo koja je služila za iscrtavanje 3D scena sve su igre počele prelaziti u tehniku tri dimezije i dobivati multiplayer komponente za igranje putem interneta. 




Žanrovi videoigara
Žanrovi videoigara koriste se za klasifikaciju igara na osnovu njihovog načina igranja i mehanike igre. A neki od žanrova su:
Akcijske igre 
Ove igre su jednostavne i jedne od najstarijih. Većina ih je rađena u 2D okruženju,a kasnije nastaju i 3D platforme. S obzirom da su jednostavne nije potrebno puno razmišljati tijekom igre ali od igrača se očekuju brzi refleksi. Najpopularnija igrica ovog žanra je Super Mario.

Avanture
Na početku su avanturističke igre bile tekstualnog oblika, a kasnije su se zapovijedi davale pomoću miša. Ove igre uključuju rješavanje zagonetki, istraživanje, ponekad uključuju i  misteriju i znanstvenu fantastiku. Poznatije igre iz ovog žanra su Monkey Island, Broken Sword i Gabriel Knight

Arkade
Arkade su igre koje započinju umetanjem nova ili žetona u stroj. Ovaj tip igara se nalazi u posebnim prostorijama s sličnim strojevima ili u kafićima i zabavnim parkovima. Najpoznatije igre ovog tipa su pikado, stolni nogomet, fliper itd.

Simulacije
U ovakvim igrama simulira se stvarni život ili određeni dijelovi stvarnog života. U upravljačke simulacije spadaju igrice poput Simsa koje simuliraju život u kojem igrač dobiva kontrolu upravljanja životom ljudi iz igrice. Isto tako postoje simulacije vožnje i leta u kojem igrač dobiva kontrolu nad određenim prijevoznim sredstvom  i tako ispunja određene zadatke.

Sportske igre 
Sportske igre igraču omogućuju sudjelovanje u određenom sportu. Simuliraju se sportovikao što su nogomet, rukomet, odbojka, golf itd. gdje se igraču omogućuje da dobije ulogu bilo kojeg igrača sporta iz stvarnog svijeta. Najpoznatija takva igra je FIFA. 





 
Literatura
24 sata, https://www.24sata.hr/tech/grafika-i-nije-bila-neka-ali-ovo-je-bila-prva-prava-videoigra-495436
https://povijest.hr/zabava/kada-je-izasla-prva-komercijalna-videoigra/
wikiwand, https://www.wikiwand.com/sh/Videoigra
wikipedia, https://hr.wikipedia.org/wiki/Avanturisti%C4%8Dka_igra



